---
title: UIfactory Business Card
date: '2019-03-21'
thumbnail: uifactory_business_card_2019.jpg
excerpt: Felhasználóbarát honlapok és app-ok készítése. A saját névjegykártya-tervem.
type: bc
---
# UIfactory Business Card

Felhasználóbarát honlapok és app-ok készítése. Ez a saját névjegykártya-tervem. Adobe Photoshop-pal készült. Az ingyenes mockup-ot [innen töltöttem le](https://www.mockupworld.co/free/floating-business-cards-mockup-2/).

Az IBM Plex Sans betűtípust használtam, amit nagyon szeretek. Tetszik nekem benne a talpas nagy I betű (talpas lineáris antikva, más szóval slab-serif-szerű), az egy időben szögletes és ívelt érzést keltő geometria. A geometrikus, éles betűk erős szerkezetet, megbízhatóságot sugalmaznak, míg a betűk ívelt elemei elég teret hagynak a kreativitásnak és az egész betűtípusnak egy modern, innovatív jelleget kölcsönöznek.

A hatszögletes méhsejt mintázat szintén erős szerkezetet sugároz, valamint a technológiára is utal.

Erőteljes éjfélkék és halovány szürkéskék színeket alkalmaztam. Valamint karmazsinvöröst a tollhegy ikon vékony körvonalához, ami erős kontrasztban áll a címsor vastagon szedett, félkövér betűvonásaival.

![UIfactory névjegykártya mockup, 5000px * 3750px, 300dpi](https://dl.dropboxusercontent.com/s/l12fp9621m3achn/uifactory_andras_gulacsi_business_card_2019_final.png)
