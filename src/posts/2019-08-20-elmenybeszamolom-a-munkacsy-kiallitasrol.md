---
title: Élménybeszámoló a Munkácsy Mihály kiállításról
date: '2019-08-20'
thumbnail: munkacsy_muteremben_borito.jpg
excerpt: >-
  2019. augusztus 15-én elutaztam a budai várban található Magyar Nemzeti Galériába megtekinteni a Munkácsy Mihály és a századvég realizmusa című állandó kiállítást.
type: blog
---

Számomra nagyon tetszett [Munkácsy](https://hu.wikipedia.org/wiki/Munk%C3%A1csy_Mih%C3%A1ly) stílusa, a sötét színárnyalatok és a festményeinek aprólékos kidolgozottsága, az arcok pontos, lélektani ábrázolása és a rajtuk tükröződő mély érzelmek, fájdalom és szenvedés.

Legjobban a Siralomház (1870) című festménye nyerte el a tetszésemet. Az ökölbe szorított kező, a szék vállfáján támaszkodva ülő halálra ítélt betyár a siralomházban virraszt. Komoly feszültség érződik a képen: kétségbeesés, kiúttalanság, mély fájdalom. Nem akar beletörődni a sorsába, a bűneit sem gyónta meg, inkább széttépte és a kőpadlóra dobta le a Bibliát. A cella kis, fenti ablakán beszűrődő fényről ítélve már kezd pirkadni, bár a két gyertya még ég. A szuronyos puskás fegyőr egészen nyugodtan támaszkodik a falnak, alig véve tudomást az előtérben zajló drámai pillanatokról.

![Munkácsy Mihály: Siralomház (1870)](/assets/images/design/munkacsy_siralomhaz.jpg)

A feleség falhoz támaszkodva zokog, ő már gyászol. A gyermekét elfordítva tartó asszony megvetéssel tekint az asztalnál ülő elítéltre. A gyerekek közül némelyik kíváncsisággal figyel, a többi szomorú. A kislány legközelebb az elítélthez pedig úgy tűnik, hogy sír. Szerinten az elítélt az apja. A kalapos férfi mellkasának az elítélttől elfordulva dőlő nő eltorzult arcán fájdalom tükrőződik.

Szintén megtekinthető volt a Rőzsehordó nő (1873) című realista képe, a Zálogház (1874), a Vihar a pusztán (1867), a Milton (1878), a Műteremben (1876) és a Virágcsendélet (1881) című olajfestményei, többek között, melyek úgyfent tetszettek nekem. Az Ásító inas (1869) festménye is ki volt állítva.

![Munkácsy Mihály: Rőzsehordó nő (1873)](/assets/images/design/munkacsy_rozsehordo_no.jpg)

![Munkácsy Mihály: Műteremben (1876)](/assets/images/design/munkacsy_muteremben.jpg)

Más realista festők (Munkácsy romantikusan realista) közül Munkácsy közeli barátjának és pártfogoltjának, a fiatalon elhunyt, székely származású [Paál Lászlónak (1846-1879)](https://hu.wikipedia.org/wiki/Pa%C3%A1l_L%C3%A1szl%C3%B3_(fest%C5%91)) a művei fogtak meg. Ő a magyar tájképfestészet legnagyobb alakja. A barbizoni iskola jeles képviselője volt, akik a szabadban festettek. Az erdős tájképei gyönyörűek voltak, kifejezetten tetszettek az Októberi szél (1873), a Békák mocsara (1875) és a Brezovai utca (1871) című olajfestményei.

![Paál László: Békák mocsara (1875)](/assets/images/design/paal_bekak_mocsara.jpg)

![Paál László: Brezovai utca (1871)](/assets/images/design/paal_brezovai_utca.jpg)

Nagyon hasznosnak bizonyult a művészeti kirándulásom, a művészi oldalam úgy tűnik, hogy újra felszínre tör. Sosem voltam igazán az a hideg fejű analitikus tudósember, a jobb agyféltekém aktívabb.


**G.A.**

