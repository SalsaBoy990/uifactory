---
title: Jane Doe pszichológus magánpraxisának honlapja
date: '2019-06-30'
thumbnail: y.jpg
excerpt: >-
  „Jane Doe” magánpraxisban is szeretné, hogy menjenek hozzá kliensek
  pszichológiai segítségnyújtásra, amihez szüksége volt egy honlapra.
type: website
---
# Nehézségek és kihívások „Jane Doe” pszichológus honlapjának tervezése során

Személyes információt nem adok ki az ügyfelemről, ami elhangzott az üléseken az UX tervezés során. Éppen ezért „Jane” néven fogok rá hivatkozni. Kizárólag csak összefoglaló jelleggel szeretném bemutatni annak a folyamatát, hogy hogyan, milyen tények és következtetések alapján jutottam a megoldáshoz. Megindoklom, hogy miért ezeket a design megoldásokat alkalmaztam.

## Az első alkalom

Az egész tervezést az ügyféllel folytatott interjúval kezdtem. Tudtam, hogy egy pszichológusnak (az egyik ismerősömnek) kell honlapot készítenem a magánpraxisa beindításához. Azt mondta nekem, hogy gyászfeldolgozással foglalkozik. Egy kicsit utánajártam az interneten a dolgoknak és kigondoltam, hogy mikre szeretnék rákérdezni, majd készítettem egy interjú szkriptet.

Az interjú során kiderült, hogy Jane nem csak a gyászfeldolgozással foglalkozik, hanem sokkal több mindennel, így aztán változtatnom kellett az előre kigondolt  kérdéseken. Jane felsorolt „tíz millió dolgot” a magánpraxisával kapcsolatban, hogy miket szeretne csinálni. Világosan látszott, hogy erősen priorizálni kell a későbbiekben a problémákat, hogy mely területekre essen a fókusz.

Sajnos a lehetséges felhasználókkal nem lehetett interjút készíteni, hiszen etikai szemszögből nem lenne elfogadható, ha az emberek a személyes problémáikról beszéljenek egy idegennek, aki még csak nem is pszichológus. Nem is akarnának.

Jane-t egyébként is korlátozza a titoktartás abban, hogy beszéljen a legutóbbi esetekről részletesen. Ezért úgy éreztem, hogy kicsit általánosabb síkon kellett mozognom a vele folytatott interjú alatt. Viszont Jane pszichológus révén nagyon jól ismeri a hozzá forduló egyének problémáit, rengeteg tapasztalatot szerzett ezen a téren. Teljesen elfogadhatónak tartottam az ő elmondásaira hagyatkozni a tervezés során. Nem befolyásoltam a válaszait, hanem hagytam őt kibontakozni az interjú alatt. Az interjúról hangfelvétel készült.

[Kép 1]

## A második alkalom
Brainstorming-gal kezdtük, mely során post-it-ekre írtuk fel az ügyfelek problémáit (beleértve a pszichológusokról alkotott negatív képet). Utána csoportosítottuk a problémákat és mindegyik problémahalmaznak nevet is adtunk. Ezt követően Jane-nek elsőnek ki kellett választania a három, szerinte legfontosabb problémacsoportot. Végezetül e három csoport közül is meg kellett határoznia a legeslegfontosabbat.

[Kép 2]

### Az alábbi problémacsoportokat állítottuk fel:
* **Elérhetőség** (a pszichológus személyének megközelíthetősége)
* **Keretek** (pl. biztonságot ad a kliensnek, magázás fontossága, lemorzsolódás, hatékonyság stb.)
* **Etika** (pl. titoktartás, adatvédelem, anonimitás stb.)
* Indikációk (pl. Cry for help)
* Előítéletek (pszichológussal szemben, illetve, hogy a pszichológust felkeressék)
* Anyagiak (drága)

**A legfontosabb problémának az Elérhetőséget tekintette, utána jött a Keretek és az Etika.** Utána rákérdeztem, hogy a pszichológusokkal szembeni előítéletet miért nem választotta. Azt válaszolta, hogy ennek a fenti háromnak a megoldásával ez is megoldódik. Elfogadtam az érvelését.

A következő lépésben felírattam vele azokat a területeket, amelyekkel szeretne foglalkozni a magánpraxisában. Utána ezeket fontosság szerinti sorba rendeztettem vele. A prioritás szerinti sorrend:

1. **Veszteségfeldolgozás**
2. **Krízis intervenció** (később ez Tanácsadásra módosult)
3. **Stresszkezelés**
4. Karrier és pályatanácsadás
5. Életvezetési kérdések
6. Egyéni/csoportos tréningek (autogén, pszichodráma, szoc. készségek)

Jane sokféle területtel szeretett volna foglalkozni, beleértve a gyerekekkel foglalkozást, pszichodrámát, csoportos foglalkozásokat stb. Azonban Jane egyszer megemlítette, hogy ő inkább 18 éves kortól felfelé szeretne tanácsadást nyújtani. Itt javasoltam neki, hogy szűkítsük le a célcsoportot a felnőttekre.


### Felhasználói történetek és perszónaalkotás

Ezután mondattam Jane-nel felhasználói történeteket *“Én mint [felhasználó típusa], szeretnék [valamit elérni] azért, hogy [valamilyen okból]”* formában.

Nehézséget jelentett, hogy túl szerteágazóak a kliensek, sokféle problémával küszködnek, és emiatt nehéz általános perszónával lefedni őket. A problémák személyspecifikusak és a megoldás rájuk szintén az. Emiatt inkább a felhasználói történetekből indultam ki, majd hozzájuk rendeltem képeket.

[Kép 3]

Ennek ellenére megállapítható volt, hogy alapvetően inkább a fiatal felnőtt korosztály lehet fogékony a pszichológiai tanácsadás/veszteségfeldolgozás/stresszkezelés iránt. Méghozzá középosztálybeliek, akik meg tudják fizetni a pszichológust. Ez sajnos így igaz.


### Értékajánlat, branding

*Azoknak a középosztálybeli fiatal felnőtteknek,
akik pszichológus tanácsára szorulnak,
Tóth Erika pszichológus magánpraxisa
segít rávezetni őket a megoldásra.*

Jane Doe **közvetlen**, **megközelíthető** és **profi** pszichológus.
* módszertanilag sokféle
* spontán, facilitátor
* személyében közvetlen

## A harmadik alkalom – Versenytárs-kutatás

Rákerestem más pszichológusok honlapjaira (23 db) és kielemeztem őket az előnyeik és a hátrányaik tekintetében.

Néhány összefoglaló statisztikai információt közreadok:
* Magázódás: 17 oldalon (74%)
* Leggyakoribb domináns szín: a zöld (7 oldalon, 30%)
* Az árak nincsenek feltüntetve: 14 oldalon (61%)
* Az egyes menüpontok és előfordulási gyakoriságuk:
  1. **Kapcsolat**, Elérhetőségeim: 18
  2. **Bemutatkozás**, Bemutatkozom: 16
  3. **Amivel hozzám fordulhat**, Mivel fordulhat hozzám?: 8
  4. **Módszerek**, Alkalmazott módszerek: 7
  5. Terápia, ár és/vagy családterápia: 7
  6. Blog, cikkek: 7
  7. Árak, információ, időpontfoglalás: 7
  8. **Főoldal** vagy kezdőlap: 6
  9. stb.

| Versenytárs | Előnyök | Hátrányok                                                                                                                                                                                                                                                                                            | --- | --- | ---
| Lázár Gergely http://gery.hu/ | A vélemények rész nagyon ötletes! Vannak interjúi, videói és cikkei (Youtube, Facebook). Szép ikonok. Pénzvisszafizetési garancia. | Tegeződik. Túl sok önsztárolás. Nincs elég végzettsége hozzá. Nem elég feltűnő a kapcsolat rész. Túl sok szöveg, elég apró betűvel, sorkizárás, egyértelműbbé is tehetné, hogy mely területek kiemeltek.
| Kiss Anna https://kiss-anna.hu/ | Szép, terápiás zöld szín, kifejező kép. Jó arckép a pszichológusról. | Talán túlságosan is nagy a fotója. Accessibility hiba a gombnál (alacsony kontraszt-arány). A bemutatkozás sok, kevésbé releváns infó a felhasználók számára, nem a CV bemutatása a lényeg, az ügyfél az első.
| Mindset Pszichológia https://mindsetpszichologia.hu/ | A design profi | Lila = kreativitás és zöld = nyugtató kombó talán nem jó ide. “Pszichológiai központunkban cikkek, terápia, tanácsadás, tréningek, rendezvények, oktatás és kutatás által segítjük a társadalom és a benne élő egyének fejlődését – a te fejlődésedet.” Túl általánosnak érzem, bár lehet még jó is.
| Torma Zita http://tormazita.hu/index.php | Egyszerű honlap, egészen jó. A felhőanimáció ötletes. | Túl csajos színek (pasztell), ha a célcsoport döntően nőkből áll, akkor ez teljesen oké.
| Ferles Péter https://ferlespeter.hu/ | Tűrhető design, de semmi extra, fapados. Adatkezelési tájékoztató van (bár az elhelyezése nem szerencsés) | Középre igazítást ne! Vizuális hierarchia, betővastagság problémák. Néhol zsúfolt (kevés padding). Nagyon lassan tölt be.
| Deliága Éva http://gyermekpszichologia.info/ | 10 ezer facebook követő. Sok médiaszereplés. | Bal felső sarok hamburger menü hiba (konvenciók). Margók rosszak, zsúfolt.
| stb. |  |

Feltűnt nekem, hogy a pszichológus honlapok tekintélyes részén hiányzott az adatkezelési tájékoztató. Ugyanúgy fontos lehet hangsúlyozni a pszichológusok titoktartási kötelezettségeit, hogy könnyebben elnyerhessük az ügyfél bizalmát. Ez különösen fontos a pszichológusokhoz társított negatív kép miatt. Mindazonáltal lehet alapja pszichológusokkal szembeni előítéleteknek, ha pl. valakinek negatív tapasztalatai volt egy pszichológussal. Problémát jelent, hogy az interneten vannak kókler “tanácsadók”, akik nem rendelkeznek olyan végzettséggel, hogy pszichológusnak nevezhetnék magukat. Az alábbi idézetek egy idevágó cikkből jobban rávilágítanak a probléma természetére:

> „A helyzet ugyanis az, hogy jó pszichológust keresünk. Olyat, aki ért a problémához, aki tud nekünk segíteni. De hol találjuk őt meg? És honnan lehet tudni, hogy tényleg jó lesz? Biztosan? Sehonnan. Pont ugyanolyan lutri pszichológushoz menni, mint új fodrászhoz. A rossz fodrász mondjuk rögtön felismerhető az új frizuránkról, de arra, hogy egy pszichológus jó munkát végez-e, már sokkal nehezebb rájönni.

> Sajnos Magyarországon egyelőre nincs olyan szakmai kamara, ami összefogná a pszichológusokat, szabályozná a tevékenységüket, és segítene nekünk a megfelelő szakképzettséggel és jártassággal rendelkező pszichológus kiválasztásában. Van viszont hat felsőoktatási intézmény, ahol zajlik pszichológusképzés, van számos személet, rengeteg módszer és egy csomó képzőhely, ahol jobb esetben a már az egyetemet elvégzett pszichológusok, pszichiáterek vehetnek részt. Rosszabb esetben pedig bárki. Az persze nem nevezheti magát pszichológusnak. De mondjuk tanácsadónak simán.”

> “Az Amerikai Pszichológiai Társaság szerint mielőtt elmegyünk valakihez, érdemes meggyőződnünk arról, hogy az illetőnek megvan-e a megfelelő szakképesítése, megkérdezni, hány éve praktizál, mi a szakterülete, miben jó, van-e tapasztalata a mi problémánkkal, milyen módszerrel/módszerekkel dolgozik, és mennyibe kerül egy-egy foglalkozás. Mivel maga a módszer megnevezése valószínűleg nem jelent majd nekünk sokat, érdemes belekérdezni, hogy mit is jelent ez a gyakorlatban, számunkra.“

[Axure wireframe]
[Figma UI design]

