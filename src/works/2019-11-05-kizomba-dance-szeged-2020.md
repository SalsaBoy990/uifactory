---
title: Kizomba Dance Szeged 2020
date: '2019-11-05'
thumbnail: /assets/images/design/kizombadanceszeged.jpg
hexagonImage: /assets/images/design/kizombadanceszeged_hexagon.jpg
excerpt: >-
  Érdekel az afrikai társastáncok világa? Gyere és próbáld ki! Táncolj úgy, mint
  egy afrikai! A weboldal tervem a saját táncos projektemhez.
type:
 - website
category: 'x'
expertise: null
platform: null
deliverables: null
website: null

---
A táncóráim reklámozására hozom létre ezt a landing page-et. A szülővárosomban, Szegeden kezdtem el az Angolából származó kizomba nevű társastáncot tanítani. Az első kizomba workshopomat októberben tartottam a táncpartneremmel.

Sok tánciskola honlapját, marketingjét, közösségi médiás viselkedését, emberekkel való kommunikációját vizsgáltam meg, és most próbálom meg lemásolni az általuk alkalmazott jó gyakorlatokat. Ez egy elég telített, szabályozatlan piac.

## Design
Enyhén brutalista stílusú, órás, 260px betűméretű főcímmel. Erőt és energiát sugároz. Sötétebb téma mellett döntöttem, viszont az oldal közepe fehér hátterű, ami így jobban kiemelkedik a sötét környezetéből. A háttérnek mintázatos kitöltést/textúrákat alkalmaztam, szolidan. A fejlécben az árnyékokkal izzó hatást értem el a a márkanév és a navigáció esetén. Bevallom, hogy ezt [egy kanadai tánciskola honlapjáról](http://www.kizombacanada.ca/) másoltam. A CTA gomb lila színvilágát és lekerekítettségét is onnan másoltam.

A halvány, levendulaszínű háttér feminim jellegű, viszont erős kontrasztban áll a sötét, élénkebb, férfias téma mellett, egyfajta ellensúlyozásként.

A szöveges tartalmat minimálisra korlátoztam, nagyon bőségesen használtam a negatív teret, gigantikus margók alkalmazásával. Ez a nagy levegősség nyitottságot, befogadást/elfogadást sejtet. A képi tartalmak lehetnének jobbak (nem profi fotók, de idővel ez a hiányosság pótolható). Szürkeárnyalatosra állítottam őket, mert színben nem harmonizáltak eléggé a design színvilágához. Különösen a legfelső kép zöldes háttere nagyon rosszul adta ki magát. Túlságosan elvonná a felhasználó figyelmét az élénk CTA gombról 


![Design](https://mir-s3-cdn-cf.behance.net/project_modules/max_1200/90a29d87213069.5dbe1337e5ef0.png)

## Alkalmazott betűtípusok
* [**Chillvornia Stamp**](https://creativemarket.com/Martype.Co/3690267-Chillvornia-Stamp)–főcím
* [**Martel**](https://fonts.google.com/specimen/Martel)–címsorok
* [**Inter**](https://rsms.me/inter/)–szövegtörzs
* [**Potra**](https://www.dafont.com/potra.font)–vonalas/üreges display betűtípus a bélyegek számára.

*Még frissíteni fogom a leírást, csak ma nincs időm többre.*


Bátorkodom itt néhány bekezdésben bemutatni a kizombát.

## A kizomba tánc és zene eredete

A kizomba egy Angolából származó zenei és táncstílus.

A kizomba szó Angola egyik nemzeti nyelvén, kimbundu-ul bulit, partit jelent.

A házibulik, kerti partik (*Festa de Quintal*) a közösségi élet legfontosabb színterei Angolában, ahol az emberek összegyűlnek, esznek, isznak, beszélgetnek, mulatnak, táncolnak.

A kizomba tánc a 80-as években alakult ki a semba táncból. A kizomba zene is a 80-as években jött létre, a semba zene és a zouk zene egyfajta elegyeként (a ma uralkodó nézet szerint).

A kizomba táncolásakor a táncosok egészen közel vannak egymáshoz, olyannyira, hogy a mellkasok összeérnek. A kizomba családi tánc, ahol a családtagok, a rokonok és a barátok egymással táncolnak. A tánc befele forduló és a kötődésen alapul, nem pedig trükkökön vagy figurákon. A csípőmozgás (*ginga*) és a lábmunka (*banga*) a domináns benne.

A semba egy hagyományos zenei és táncstílus Angolából, ami az 50-es években vált népszerűvé. A semba szó kimbundu-ul az *„Umbigada”*-nak nevezett táncmozdulatot jelenti, amikor férfi megfogja a nőt a csípőjénél és odarántja magához köldökmagasságban. Az 1970-es évek elején kezdték el párban táncolni. Az évek alatt a semba tánc sokat változott Angolában, csakúgy, mint a kizomba.

> „Számunkra a kizomba nem csak egy platform arra, hogy összegyűljünk a barátokkal és előrukkoljunk az új cipőnkkel/külső megjelenésünkkel, hanem mindezeken felül a társadalmi gyűlések egyik mozgatórugója, egy ürügy arra, hogy együnk és igyunk, s csupán néhány órára is, de megfeledkezzünk az életünk nehézségeiről és hányattatásairól. Ezért minden egyes alkalommal, amikor a táncparkettre lépsz, ragadd meg a tánc lényegét; neked megadatott a lehetőség, hogy tanúja légy és megbecsülj egy mély történelmet!”—University of Kizomba

[Kizomba táncos videó egyenesen Angolából (Facebook)](https://www.facebook.com/jamaica.negro/videos/1212812535477624/)
