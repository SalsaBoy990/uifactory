---
title: A LovelyVeg főzőiskola honlapjának újratervezése
date: '2019-08-19'
thumbnail: /assets/images/design/LovelyVegMockupCrop.jpg
hexagonImage: /assets/images/design/lovelyveg_hexagon.jpg
excerpt: >-
  Az egyik barátom vállalkozásának, a LovelyVeg főzőiskolának honlapját
  terveztem újra.
type:
  - landing page
  - webapp
category: case study
expertise: 'Design, IA, visual design'
platform: 'Responsive website, iOS, Android'
deliverables: 'UI, UX'
website: '-'
---
## What I did

Már egy meglévő, bejáratott márka/termék honlapját terveztem újra, így brandingre nem volt szükség. Továbbá egy szakácskönyv appot is terveztem.

## Interviews, UX research

Az interjú során megtudtam, hogy Szilvi több éve kezdett el a vegán életmóddal, vegán sütéssel-főzéssel foglalkozni. Az egész küldetése egy bloggal kezdődött.

Kiderült, hogy ő most igazából a főzőiskoláját akarja felfuttatni, mert abból bevétele is származik, és idő hiányában a blogírást hanyagolja.

Kérdeztem tőle, hogy nem gondolkodik-e egy vegán szakácskönyv kiadásában, mert rengeteg recept érhető el a honlapján. Azt válaszolta, hogy ez nagyon költséges és nehezen megvalósítható lenne, és nem mellesleg rengeteg munka is, ami nem biztos, hogy kifizetődik. Innen jött az ötletem, hogy egy szakácskönyv appot tervezzek a már meglévő receptek számára.

## The problem

Design szempontjából túl zsúfolt volt az eredeti honlap, kevés negatív térrel, a vizuális hierarchián javítani kellett.
A legnagyobb problémának a honlapon a tartalom priorizálásának hiányát, a redundáns linkeket és a felhasználóra zúduló túl sok szöveget (cognitive overflow) tartottam.
Persze, a jól megfogalmazott copytext nagyon fontos egy honlapnál, de egy gondosan felépített, letisztult design szintén elengedhetetlen. Szilvi említette, hogy a redundáns linkek kuszasága az SEO miatt van. Természetesen a keresőmotorokban való láthatóság is egy lényeges szempont.


## Users & Audience

A célközönség nagyon könnyen behatárolható volt, főként nőkből áll, akik munkahelyen dolgoznak vagy háztartásbeliek. Az idősebb korosztály (50+) is jól reprezentált. Elég csak megnézned a főzőtanfolyamok csoportfotóit.

A szakácsapp vagy receptapp számára viszont egy kicsit árnyalni kellett a képet. Elképzeltem az a forgatókönyvet, amikor a vegán, húsmentes fűzés-sütés iránt érdeklődő „konyhatündérek” készíteni szeretnének egy vegán ételt ebédre. Ehhez jó recepteket keresnek. Két „embertípust” különböztettem meg:

1. **A praktikusan gondolkodók és elkényelmesedettek** megnézik, hogy milyen hozzávaló van otthon, és abból akarnak ételt készíteni. Pl. van otthon cukkinijük, ezért a cukkinis recepteket akarják a leggyorsabban megtalálni. A receptkeresőt is ennek megfelelően kell optimalizálni.

2. A másik, **a kísérletező típus**, aki pl. a fejébe veszi, hogy márpedig ő megpróbálkozik egy vegán leves elkészítésével és a vegán levesek után kutat, függetlenül attól, hogy milyen alapanyag van otthon nála. Lelkes, ezért elmegy bevásárolni. Tehát szükség van olyan kategóriák szerinti bontásban csoportosítani az ételeket, mint levesek, főételek, desszertek, saláták stb..

Gondoltam arra is, hogy ne kelljen állandóan bevásárlólistát írni kis papírfecnikre, hanem elég csak kikeresni az appban a megfelelő receptet, ahol egy helyen listázva van az összes szükséges hozzávaló.

Esetleg még lehetne napi receptajánló funkciót is hozzáadni, ha éppen semmi nem jut eszedbe, hogy mit főzzél aznapra vagy másnapra.

![LovelyVeg főzőiskola app. iPhone 6 mockup.](https://mir-cdn.behance.net/v1/rendition/project_modules/max_1200/92084f87343695.5de2c3319891b.png)

### Value Proposition

*Azoknak a munkahelyen dolgozó vagy háztartásbeli nőknek (nagyobb részt nekik) és férfiaknak, akik szeretnének egészségesebben étkezni, „több tonna” zöldséget és gyümölcsöt fogyasztani, esetleg fogyókúrázni, a LovelyVeg szakácsapp bevezeti őket a vegán sütés-főzés rejtelmeibe és rengeteg egészséges és nem mellékesen finom recepthez ad hozzáférést. Kitűnő segédeszköz minden kezdő, középhaladó és haladó szintű vegán konyhatündér számára a főzőtanfolyamon felül.*


## Constrains

A legnagyobb korlát technológiai jellegű volt: a Wordpress platformfüggőség, ugyanis egy már meglévő, jól bejáratott rendszert (CMS, tartalomkezelő stb.) megbolygatni, és áttérni egy másikra nehézséget és kényelmetlenséget okozni Szilvinek. Nem is javasolnám ezt. A meglévő felhasználók számára is rossz lenne, ha például a hozzászólás rendszert le kéne cserélni. Ugyanis néhányan a honlapon át adnak értékelést, visszajelzést a főzőtanfolyamoktól.


## Design process

Elsőnek papíron kezdek el tervezni, vázlatokat készíteni. Mindig 8-10 perces brainstorming session-ökkel kezdek. Az összes ötletemet kirajzolom magamból. Utána low fidelity papíros drótvázakat állítok össze.

Utána kezdek el digitálisan dolgozni a Figmával és fokozatosan jutok el a részletesen kidolgozott prototípusokhoz. Természetesen design sokat változik a tervezés során, míg elnyeri a végleges formáját. Az első elképzelés nem feltétlenül a legjobb.

Mindig ihletet, ötleteket merítek a versenytársak honlapjaiból, appjaiból. Ez nem egy az egyben lemásolást jelent. Ehhez inspiration board-okat szoktam készíteni. Nem csak a brandingre, a visual design-ra figyelek, hanem az információs architektúrára, a működésre/használhatóságra is. Le is tesztelem a versenytársak honlapjait a használhatóság/élmény szempontjából. Sok dolog kiderül hogyan gondolkodtak a honlap/app tervezői/fejlesztői.

## The Result

Végül egy egységes megjelenésű responsive weboldalt és azonos tartalommal bíró app-ot terveztem. Az app-ot az összes platformra szánom. Ha technológiát választanék, akkor Ionic framework-kel állnék hozzá. A versenytársaknak is voltak appjaik, de kizárólag csak iOS platformra, amivel sok felhasználót veszítenek.

![LovelyVeg főzőiskola újratervezett honlapja. Asztali nézet.](
https://mir-cdn.behance.net/v1/rendition/project_modules/max_1200/6120a687343695.5de2c65418048.png)

### Colors

A színvilágon keveset változtattam, a LovelyVeg-nek már kialakult az imázsa, teljesen szükségtelen megbabrálni a színeket, bár a kontrasztarányokon javítani kellett. A színek egészen csajosak, mivel alapvetően nőkből áll a célcsoport.

A fő szín a lila, amihez monokromatikus színskálát készítettem. A komplementer és másodlagos szín a sárga maradt. A HSB színmodellt használom a színek keverésénél. A Hue értéket változatlanul hagyom, és csak a telítettséget és a fényességet változtatom általában. A fekete és szürke szövegekben is van lilás árnyalat.

A színek és a logó finomságán, a szövegek igényes megfogalmazásán keresztül felsejlik Szilvi személyisége, művészlelke.


### Typography

A betűtípusok kombinálására a „tesztelős módszert” alkalmazom, vagyis megnézek rengeteg címsor-szövegtörzs betűtípus párosítást, és kiválasztom azt a változatot, amelyik legjobban passzol.

A győztes párosítás:
* Címsor: **Wremena** (1001fonts.com)
* Szövegtörzs: **Asap** (Google Fonts)
* Az oldal címe számára pedig a **Lobster Two** bizonyult megfelelőnek (végül nem használtam, mert meghagytam az eredeti betűtípust)

A Wremena talpas betűtípus, tetszenek benne a betűk éles végei, jól passzol hozzá az Asap talpatlan betűtípus lágysága, lekerekített formái. Egyedüli hátrány, hogy a Wremena betűcsaládban lehetne vastagabb stílus is: a félkövér nem elég vastag.

Ezek a betűtípusok voltak versenyben:
* Címsor: Wremena, Playfair Display, Martel, Josefin Sans
* Szövegtörzs: Asap, Lato, Rubik, Nunito Sans, Josefin Sans

![Néhány betűtípus-kombináció a LovelyVeg-hez](/assets/images/design/lovelyveg_font_combinations.png)

### Information architecture

Az oldal szerkezete és az információs architektúra igényelt „tisztítást”.
A blogbejegyzéseknek menniük kellett az oldal tetejéről, mert a LovelyVeg már nem csupán egy vegán életmód és szakácsblog receptek sokaságával. A blogbejegyzések átkerültek a főoldalról egy blog aloldalra. A fő profil a főzőiskola lett.

A receptkereső is külön aloldalra került. Külön büszke vagyok a receptek rendszerezésére, ahol hozzávalók szerint csoportosítottam szótár nézetben.


## The retrospective



![A LovelyVeg Receptkereső aloldal design terve](
https://mir-s3-cdn-cf.behance.net/project_modules/max_1200/db781686940591.5da88fc067600.png)


![A LovelyVeg honlap jelenlegi változata. A honlap címe: [https://lovelyveg.hu/](https://lovelyveg.hu/)](/assets/images/design/lovelyveg_eredeti.png)




![A használt színpaletta a LovelyVeg-hez (nem használtam fel az összes színt)](/assets/images/design/lovelyveg_colors.png)
