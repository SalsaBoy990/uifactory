---
title: A SzlaVi Dance Art Tánciskola weboldalának elkészítése
date: '2020-05-26'
cover_image: ../images/uploads/szlavi-dance-art-mockup-desktop.jpg
excerpt: >-
  A SzlaVi Dance Art Tánciskola számára készítettem egy landing oldalt és egy webáruházat (Wordpress + WooCommerce).
tags:
  - információs architektúra
  - esettanulmány
  - landing page
  - webáruház
  - UI design
  - layout design
  - vizuális design
  - branding
  - sitebuild
  - reszponzív design
  - Wordpress fejlesztés
  - WooCommerce
category: design
expertise:
  - ui design
  - információs architektúra
  - visual design
  - sitebuild
  - Wordpress fejlesztés
platform:
  - weboldal
  - Wordpress
  - WooCommerce
deliverables:
  - UI/UX
  - landing oldal
  - webshop
website: 'https://szlavidanceart.com/'
---

## Mit csináltam?

Egy teljesen új egyéni vállalkozás arculatát és honlapját készítettem el. A SzlaVi Dance Art Tánciskola számára készítettem egy landing oldalt és egy webáruházat. A webáruházon keresztül táncos szolgáltatásokat értékesítünk. A design és a fejlesztés teljes folyamatát egyedül vittem végig.

----
## Interjúk, UX kutatás

Feltöltés alatt...

----
## A probléma

A szegedi táncoktatás piaca meglehetősen telített, sok versenytárssal, ahol nehéz érvényesülni (nem beszélve bizonyos toxikus jelenségekről). A SzlaVi Dance Art számára kiemelt jelentőségű az erőteljes webes ill. közösségi médiás jelenlét. Sajnos még messze nem érünk el elég embert. Mint minden kezdő egyéni vállalkozás számára az adminisztratív feladatok nagy terhet és az értékes idő elvesztegetését jelentik, melyek automatizálása hasznos befektetésnek bizonyulhat. A későn érkezők hátrányával indulunk, de a későn jövők innovációjával felruházva.

----
## Felhasználók és célközönség

Feltöltés alatt...

### Értékajánlat

*Azoknak a X, akik szeretnének Y, a SzlaVi Dance Art Tánciskola Z. W számára.*

----
## A korlátozó tényezők

Csak kevés olyan rendszer létezik, amivel gyorsan és viszonylag könnyedén tudunk egyedi webáruházat készíteni. (Itt nem azokra a vacak, összekattintgatós oldalgenenerátorokra gondolok, mint amilyen a Wix, ami nem mellesleg drága is.) A Wordpress a WooCommerce bővítményével karöltve az egyetlen eldogadható és ingyenes megoldás, ami szóba jöhetett. Kiemelkedő fontosságú volt az automatikus számlázás és a bankkártyás fizetés implementálása. Mivel az ügyfelem árérzékeny, ezért mindehol a legolcsóbb megoldást választottam. A számlázásra két opció létezett: a Billigo vagy a Számlázz.hu. A bankkártyás fizetés megvalósítása a Paylike segítségével történt (ami megfelel a PCI DSS adatbiztonsági standardnak, amit a legnagyobb kártyatársaságok vezettek be 2016-ban). Alternatíva lehetett volna az OTP Bank által fejlesztett SimplePay rendszere, viszont ennek 50 ezer Ft-os bekötési díja pofátlanul magas, vagy a Barion rendszere, azonban mások tapasztalatai alapján az ügyintézése kriminálisan rossz, 1-1,5 hónapba is tellhet a bekötése.


----
## A tervezési folyamat

Mindig papíron kezdek el tervezni. Brainstorming-gal kezdek, majd az összegyűlt ötleteimből alacsony hűségű vázlatokat, drótvázakat állítok össze. A versenytársak honlapjait is kielemeztem és a jónak ítélt gyakorlatokat átvettem. Külföldi tánciskolák honlapjairól is tájékozódtam.

![Papíros prototypusok, vázlatok, ötletek 1.](https://mir-s3-cdn-cf.behance.net/project_modules/1400_opt_1/185a8a97774423.5ecd59df61938.jpg)

![Papíros prototypusok, vázlatok, ötletek 2.](https://mir-s3-cdn-cf.behance.net/project_modules/1400_opt_1/02faec97774423.5ecd59df6125a.jpg)

Utána kezdek el digitálisan dolgozni a Figmával: elsőnek természetesen szürkeárnyalatban, a tipográfia beállítása nélkül, általában a lehető legsemlegesebb betűtípussal írva a szöveget (pl. Roboto, Arial), hogy az információs architektúrára és az oldal szerkezetére figyeljünk, mintsem a színekre vagy a tipográfiára, ami másodlagos. Az elrendezés (layout) és információs architektúra jelenti a design „csontjait, inait és izomzatát”. A vizuális design csupán a bőr, ami elfedi azt. Az így kialakított design tervet már megmutatom az ügyfelemnak és másnak is a több szem többet lát elven. A design sokat változik a tervezés során, míg elnyeri a végleges formáját.

![Szürkeárnyalatos prototípus, április 25-i változat](https://mir-s3-cdn-cf.behance.net/project_modules/max_1200/bc8af897774423.5ecd3115d139d.png)

Néhány versenytárs:
* [Dolce Dance](https://dolce-dance.com/)
* [SzegeDance](http://szegedance.hu/)
* [DanceFloor](http://www.dancefloorszeged.hu/)
* [Bachata Sensual](https://www.bachatasensual.hu/)

Külföldi honlapok:
* [Bachata Embassy](https://www.bachataembassy.com/)
* [Bachata Vida](https://bachatavida.com/)
* [Kizomba Canada](http://www.kizombacanada.ca/)
* [Bachata Dance Academy](https://www.bachatadanceacademy.com/)
* [La Baila Vista](https://www.salsachandigarh.com/)
* [ISM Dance Studio](https://ismdancestudio.com/)

Inspirációt más designerek munkáiból is szoktam meríteni, legyen az kép, weboldal design, illusztráció vagy akár művészi jellegű, kreatív alkotás. Előszeretettel nézegetem a Béhance-ot és követek ott más designereket. Itt is érdemes a táncos témában keresgélni: [Behance moodboard](https://www.behance.net/collection/173858903/SzlaVi-Dance).

![Inspirációs tábla a SzlaVi Dance Art számára](https://mir-s3-cdn-cf.behance.net/project_modules/1400_opt_1/bdf03a97774423.5ecd520ae24e3.jpg)

Ezt követi a look&feel-nek, magának a vizuális design-nak a kialakítása. Az oldal esetén igyekeztem barátságos, lendületes, szexi, kreatív és letisztult kinézetet létrehozni, amely mobilbarát. A design-ból minden fölösleges tartalmat ki kell dobni és csupán a leglényegesebb funkcionalitást meghagyni. A többi csak zavarná a felhasználót. Oldalsáv például minek az oldalra. Mobilon meg aztán végképp semmi értelme sincs. Kereső mezőre sem volt szükség a kevés termék miatt: a megfelelő kategóriákra bontással (5 db) és a táncstílus szerinti szűréssel könnyedén megtalálható bármelyik termék. Már rég rossz, ha a keresőt kéne használni. Mindazok, akik először jönnek a webáruházra, maguk se tudnák, hogy mit írjanak be a keresőbe.

----
## Az eredmény

A végső design terv (2020. május 2.), asztali nézet:

![A SzlaVi Dance Art landing oldal végleges design-ja. Asztali nézet.](https://mir-s3-cdn-cf.behance.net/project_modules/max_1200/f8601697774423.5ecd3115d1b1e.png)

### Színek

A SzlaVi Dance Art-hoz készített kiinduló színpalettám (a zöld színt nem is használtam fel):

![A SzlaVi Dance Art-hoz készített kiinduló színpalettám](https://mir-s3-cdn-cf.behance.net/project_modules/fs/bf2eb297774423.5ecd36b00488d.png)


### Tipográfia és ikonok

Számos betűcsaládot kipróbáltam, és végül a **Lucida Grande** mellett döntöttem. A Lucida Grande humanisztikus talpatlan betűtípus, kitűnő olvashatósággal, a betűvonások vastagsága közepes, kellemesen változékony a félkövér stílus esetén, a betűköze (kerning) is nagyszerű.

* Címsor: **Lucida Grande Bold**
* Szövegtörzs: **Lucida Grande Regular**

Eredetileg az Avenir-t szerettem volna választani, de pénzbe került volna az a változat, amelyikben benne vannak a magyar ékezetes karakterek is. Az Avenir Ltd ingyenes változatában sajnos ezek hiányoznak.

A [Remix Icons](https://remixicon.com/) ingyenes ikonkészletet használtam, mert az ikonjai elegáns, vékony vonalakból állnak, minőséget sugallmaznak. És jól passzolnak a Lucida Grande betűtípushoz.


### Képek, videók

A fotók, illusztrációk nagy részét én készítettem és dolgoztam át Photoshoppal. A SzlaVi Dance Art logót / app ikont a Photoshoppal és az Illustrator-ral készítettem.  A videókat szintén én vettem fel és vágtam meg. Egyszerű animációkat / webbannereket is készítettem Facebook eseményborítónak a Photoshoppal.

----
## Implementáció

Az Automattic cég [_s (underscores)](https://underscores.me/) Wordpress starter template-jére alapoztam az egyedi témámat. Az underscores előnye, hogy minden fölösleges dolgot kidobtak belőle és WooCommerce-kompatibilis. A WooCommerce-t szintén az Automattic fejlesztette ki. Érdekességként megemlítem, hogy a Storefront nevű Woocommerce sablon is az underscores-ra épül és szintén az Automattic cég készítette.

A Bootstrap 4 keretrendszert használom, de bizonyos CSS osztályait felül szoktam írni. A Bootstrapon felül 1500 sor egyedi CSS-t írtam. A SASS CSS pre-processzort használom (`node-sass`). És némi JavaScript kódot is írtam.


----
## Visszatekintés

Rendkívül sokat tanultam a folyamat során: a Wordpress-ről, a WooCommerce-ről és kisebb mértékben a PHP nyelvről is. Továbbá bizonyos jogi dolgokról, a számlázásról és a bankkártyás fizetésről.

Sajnos tapasztaltam, hogy a WP nem elég gyors a statikus, Gatsby.js-el készült oldalaimhoz képest, annak ellenére, hogy lazy loadingot használok a tömörített képek és a keretek betöltésére, valamint cache-elést és PHP gyorsítót is alkalmazok. A teljesítmény optimalizálás terén van még fejlődnivaló, főleg az okostelefonok esetén, ahol a sávszélesség korlátozottabb. Sajnos ingyenes CDN-hez nem férek hozzá. Viszont a jelenlegi optimalizációval jelentősen lecsökkent a betöltődés ideje.

A biztonságot is növeltem tűzfallal, a .htaccess fájlok levédésével, a wp-config.php és más fájlok hozzáférésének a tiltásával. Brute Force támadások elleni védelem is van a bejelentkezési kísérletek számának korlátozásával és ideiglenes tiltással. A többit nem árulom el.

Hiányosság még a felhasználói teszt elmaradása, ami szerintem egy frappáns megoldással megvalósítható lenne: mindazok számára, akik részt vennének benne (5-6 fő elég lehet), kedvezményt kapnának az órák árából. Igen, itt olyanokra gondolok, akik már a tánciskolánál tanulnak, hisz nekik tervezünk. Teljesen új felhasználókra is érdemes lenne tesztelni, főleg a landing oldalra vonatkozóan.


